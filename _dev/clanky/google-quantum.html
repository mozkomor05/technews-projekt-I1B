<p>
    Společnost Google v roce 2019 představila vlastní kvantový počítač <strong>Sycamore</strong> disponující 53 qubity,
    který měl být podle ní
    průlomem v oblasti kvantového počítání. Google zveřejnil výsledky, podle kterých Sycamore zvládl výpočet 200 sekund,
    který by na tehdejším nejvýkonějším superpočítači trval řádově 10 tisíc let. Společnost IBM, která je v této oblasti
    velkým konkurentem Google, zmíněné výsledky opravila - tvrdila, že i na klasickém systému lze dosáhnout stejných
    výsledků za 2,5 dne. Přesto tímto aktem Google zahájil éru kvantové nadřazenosti a potvrdit ji se ji chystá svým
    dalším projektem.
</p>
<p>
    Google si klade za cíl vybudovat "užitečný kvantový počítač" do konce tohoto desetiletí. Vyhledávací gigant doufá,
    že tato technologie pomůže vyřešit řadu velkých problémů,
    jako je zásobování světa a změna klimatu vývojem lepších léků. Za účelem vývoje této technologie proto v rámci
    vývojářské konference
    Google I/O <strong>oznámil nový kampus kvantové umělé inteligence</strong> (<a
        href="https://quantumai.google/learn/lab">Quantum AI campus</a>) v kalifornské Santa Barbaře.
    Zde chce do deseti let vybudovat vlastní kvantový počítač. Nový kampus obsahuje kvantové datové centrum, laboratoře
    pro výzkum a vývoj hardwaru a vlastní zařízení na výrobu kvantových procesorů.
</p>
<figure class="figure">
    <img src="/assets/img/uploads/sycamore-w760.jpg" class="figure-img img-fluid rounded" alt="Počítač Sycamore, jehož výsledky Google zveřejnil v roce 2019">
    <figcaption class="figure-caption text-center">Počítač Sycamore, jehož výsledky Google zveřejnil v roce 2019.</figcaption>
</figure>
<h3>Kvantový počítač do osmi let</h3>
<p>
    "Díky kvantovému počítači s opravou chyb budeme moci simulovat chování a interakci molekul, takže budeme schopni
    testovat a vynalézat nové chemické procesy a materiály dříve, než budeme investovat do nákladných reálných
    prototypů," řekl vedoucí inženýr oddělení kvantové umělé inteligence Erik Lucero.
</p>
<p>
    Hlavní výhody kvantové technologie spočívají ve výpočetním výkonu, rozsahu a přesnosti, což vědcům umožní provádět
    složité výpočty neuvěřitelně rychle. Odborníci předpovídají, že kvantová výpočetní technika pomůže k průlomovým
    objevům v řadě odvětví, včetně zdravotnictví, ekonomiky, šifrování, umělé inteligence, udržitelnosti a energetiky.
</p>
<p>
    Šéf Googlu Sundar Pichai při oznámení těchto plánů během své keynote uvedl, že je třeba snížit chybovost fyzických
    qubitů, poté spojit 1 000 z nich do jednoho logického qubitu a ten rozšířit na 1 000 logických qubitů. Dle deníku
    The Wall Street Journal hodlá Google v příštím desetiletí vynaložit na vývoj této technologie miliardy dolarů.
</p>
<h3>Podívejte se do nového kampusu</h3>
<p>
    Google při této příležitosti spustil interaktivní <a href="https://quantumai.google/learn/lab">webové
    stránky nového kampusu</a>. Návštěvníci zde mohou absolvovat <strong>virtuální prohlídku</strong>. Na <a
        href="https://quantumai.google/learn/map">samostatné stránce</a> pak popisuje, co se skrývá za
    hranicemi klasických počítačů na&nbsp;cestě za kvantovými technologiemi.
</p>
<p>
    Google rozhodně není v závodech o představení kvantového počítače sám: IBM letos instaluje svůj první komerční
    kvantový počítač na Clevelandské klinice v rámci desetiletého partnerství, jehož cílem je podpořit objevy v
    lékařském a farmaceutickém průmyslu.
</p>
<h3>Vývoj kvantových počítačů má přínos i pro fyziku</h3>
<p>
    I kdyby se Googlu nepodařilo svým projektem jasně všem ukázat, že kvantová éra nastává a běžné počítače jsou
    předmětem minulosti, výzkum kvantových počítačů bude velkým přínosem i do světa fyziky.
</p>
<p>
    Kvantové počítače totiž (jak z názvu vyplývá) mohou existovat díky zákonům kvantové fyziky. Jejich aplikací lze
    klasická logická hradla nahradit kvantovými, které dokáží zjednodušeně operovat ve stavu superpozice, díky čemuž je
    možno jisté úlohy urychlit. Mezi tyto úlohy patří například faktorizace čísel. Zrychlení tohoto procesu do
    polynomiálního času by způsobilo obrovské změn v kryptografii, protože spousta celosvětově používaných
    kryptografických algoritmů stojí na předpokladu, že tato úloha je nesmírně obtížná a časově náročná.
</p>
<table class="table table-bordered">
    <caption class="text-center">Tabulky základních logických operací v kalsickém počítači</caption>
    <tbody>
    <tr>
        <th scope="col">Operace s bity</th>
        <th scope="col">Vstup 1</th>
        <th scope="col">Vstup 2</th>
        <th scope="col">Výstup</th>
    </tr>
    <tr>
        <td rowspan="2" class="align-middle">NOT</td>
        <td>0</td>
        <td>–</td>
        <td>1</td>
    </tr>
    <tr>
        <td>1</td>
        <td>–</td>
        <td>0</td>
    </tr>
    <tr>
        <td rowspan="4" class="align-middle">AND</td>
        <td>0</td>
        <td>0</td>
        <td>0</td>
    </tr>
    <tr>
        <td>0</td>
        <td>1</td>
        <td>0</td>
    </tr>
    <tr>
        <td>1</td>
        <td>0</td>
        <td>0</td>
    </tr>
    <tr>
        <td>1</td>
        <td>1</td>
        <td>1</td>
    </tr>
    </tbody>
</table>

<table class="table table-bordered">
    <caption class="text-center">Tabulka operací v kvantovém počítači</caption>
    <tbody>
    <tr>
        <th scope="col">Operace s qubitem</th>
        <th scope="col">Vstup</th>
        <th scope="col">Výstup</th>
    </tr>
    <tr>
        <td>Pauliho X hradlo (NOT)</td>
        <td>(<i>α</i>, <i>β</i>)</td>
        <td>(<i>β</i>, <i>α</i>)</td>
    </tr>
    <tr>
        <td>Pauliho Y hradlo</td>
        <td>(<i>α</i>, <i>β</i>)</td>
        <td>(i <i>β</i>, −i <i>α</i>)</td>
    </tr>
    <tr>
        <td>Pauliho Z hradlo (flip)</td>
        <td>(<i>α</i>, <i>β</i>)</td>
        <td>(<i>α</i>, <i>−β</i>)</td>
    </tr>
    <tr>
        <td>Hadamard</td>
        <td>(<i>α</i>, <i>β</i>)</td>
        <td>(<i>α </i>+ <i>β, α</i> <i>−β</i>)/√2</td>
    </tr>
    </tbody>
</table>
<h3>Základní princip</h3>
<div class="ratio ratio-16x9">
    <iframe src="https://www.youtube-nocookie.com/embed/JhHMJCUmq28" title="YouTube video player"
            frameborder="0"
            allow="accelerometer; autoplay; clipboard-write; encrypted-media; gyroscope; picture-in-picture"
            allowfullscreen></iframe>
</div>